---
layout: post
title:  "心学参悟笔记"
date:   2016-06-01 12:00:00
categories: 
tags: 不动心
author: 《期货周报》主编
---

* **阅读版本：《王阳明全集》 中国书店出版社 2015年9月**

此心不动，随机而动。
不贵于无过，而贵于能改过。
未有知而不行者。知而不行，只是未知。
攻吾之短者是吾师。
静处体悟，事上磨炼。
君子之交，其淡如水，执象而求，咫尺千里。
客衣尘土终须换，好与湖边长芰荷。
赖有遗经堪作伴，喜无车马过相邀。
良知即是未发之中，即是廓然大公、寂然不动之本体，人人之所同具者也。
良知是造化的精灵。这些精灵，生天生地，成鬼成帝，皆从此出，真是与物无对。
立志用功，如种树然。方其根芽，犹未有干。及其有干，尚未有枝。枝而后叶。叶而后花实。初种根时，只管栽培灌溉。勿作枝想。勿作叶想。勿作花想。勿作实想。
夫学贵得之心，求之于心而非也，虽其言之出于孔子，不敢以为是也，而况其未及孔子者乎，求之于心而是也，虽其言之出于庸常，不敢以为非也，而况其出于孔子者乎？
志不立，则如无舵之舟，无勒之马，漂荡奔逸，终亦何所底乎，
静时念念去人欲，存天理。动时念念去人欲，存天理。不管宁静不宁静。
你未看此花时，此花与汝同归于寂；你来看此花时，则此花颜色一时明白起来，便知此花不在你的心外。
种树者必培其根，种德者必养其心。
无善无恶心之体，有善有恶意之动。知善知恶是良知，为善去恶是格物。
知是行之始，行是知之成。
知行合一：知之真切笃实处即是行，行之明觉精察处即是知。
你看满大街都是圣人，满大街的人看你也是圣人。
心狭为祸之根，心旷为福之门。
无私心就是道。
惟天下之至诚，然后能立天下之大本。
持志如心痛，一心在痛上，岂有功夫说闲话，管闲事。
动亦定，静亦定。
身之主宰便是心，心之所发便是意，意之本体便是知，意之所在便是物。
人人自有定盘针，万化根源总在心。却笑从前颠倒见，枝枝叶叶外边寻。
心即理也，心外无理，心外无物，心外无事。
凡学之不勤，必其志未笃也。
谦者众善之基，傲者众恶之魁。
处朋友，务相下则得益，相上则损。
天下之事，其得之不难，则其失之必易；其积之不久，则其发之必不宏。
以事言谓之史，以道言谓之经；事即道，道即事；春秋亦经，五经亦史。
人心之得其正者即道心；道心之失其正者即人心。
人须在事上磨炼做功夫乃有益。若只好静，遇事便乱，终无长进。那静时功夫亦差似收敛，而实放溺也。
常快活便是功夫。
心即道，道即天。知心则知道，知天。
良知之外，更无知，致知之外，更无学。
心无外物，物以心生。
问君何事日憧憧？烦恼场中错用功。莫道圣门无口诀，良知二字是参同。（《咏良知四首示诸生》）
山中莫道无供给，明月清风不用钱。
天理即人欲。天理即仁心。
志不立，天下无可成之事。
若己为君子，而使人为小人，亦非仁人忠恕恻怛之心。
志于道德者，功名不足累其心；志于功名者，富贵不足以累其心。
一有谋计之心，则虽正谊明道，亦功利耳。
夫精藏则太和流，神守则天光发，累释则怡愉而静，机忘则心纯而一。四者，道之证也。
苟无尊崇笃信之心，则必有轻忽慢易之意。
夫志，气之帅也，人之命也，木之根也，水之源也。源不浚则流息，根不植则木枯，命不续则人死，志不立则气昏。
人之善恶，由于一念之间。
致知二字，乃是孔门正法眼藏，异此而学，即谓之异端；离此而说，即谓之邪说；迷此而行，即谓之冥行。
功盖天下而莫之嫉，善利万物而莫与争。
防于未萌之先，而克于方萌之际。
圣人气象不在圣人而在我矣。
以言语谤人，其谤浅；是以身谤也，其谤深矣。
致吾心之良知者，致知也。事事物物皆得其理者，格物也。是合心与理而为一者也。
良知不由见闻而有，而见闻莫非良知之用。
须于心体上用功。凡明不得，行不去，须反在自心上体当。即可通。心体明即是道明。
道无精粗，人之所见有精粗。
人到纯乎天理方是圣，金到足色方是精。
循理便是善，动气便是恶。
万事万物之理不外于吾心。
所以谓之圣，只论精一，不论多寡。
上智下愚，如何不可移？不是不可移，只是不肯移。
减得一分人欲，便是复得一分天理。
学须反己。若徒责人，只见得人不是，不见自己非。若能反己，方见自己有许多未尽处，奚暇责人？
道心本是无声无臭，故曰“微”；依著人心行去，便有许多不安稳处，故曰“惟危”。
毁谤自外来的，虽圣人如何免得？人只贵于自修，若自己实实落落是个圣贤，纵然人都毁他，也说他不着。却若浮云掩日，如何损得日的光明？
你真有圣人之志，良知上更无不尽。良知上留得些子别念挂带，便非必为圣人之志矣。
人的良知，就是草木瓦石的良知。若草木瓦石无人的良知，不可以为草木瓦石矣。岂惟草木瓦石为然，天地无人的良知亦不可为天地矣。盖天地万物与人原是一体，其发窍之最精处，是人心一点灵明。
圣人不贵前知，祸福之来，虽圣人有所不免。圣人只是知几，遇变而通耳。
你萌时这一知处，便是你的命根；当下即去消磨，便是立命功夫。
我的灵明，便是天地鬼神的主宰。天没有我的灵明，谁去仰他高？地没有我的灵明，谁去俯他深？鬼神没有我的灵明，谁去辩他吉凶灾祥？天地鬼神万物离却我的灵明，便没有天地鬼神万物了。我的灵明离却天地鬼神万物，亦没有我的灵明。
若人真肯在良知上用功，时时精明，不蔽于欲，自能临事不动。不动真体，自能应变无言。
破山中贼易，破心中贼难。
众皆以为是，苟求之心而未会焉，未敢以为是也；众皆以为非，苟求之心而有契焉，未敢以为非也。
此心光明，亦复何言！
